Na podstawie podanego tekstu biografii wyszukaj instytucje związane z głównym bohaterem/bohaterką.
Nazwy miejscowości podawaj w mianowniku. Instytucje podane w przykładzie poniżej nie mogą być częścią wyniku.
Każda instytucja powinna wystąpić w wyniku tylko raz (nie powtarzaj tych samych instytucji).
Wyszukaj także osoby związane z głównym bohaterem/bohaterką,
lecz pomiń i nie uwzględniaj w wyniku krewnych i powinowatych.
Wyszukaj również miejscowości związane z głównym bohaterem/bohaterką, opcjonalnie z datami.
Wynik przedstaw w formie listy obiektów JSON zawierających pola:
institutions: lista obiektów zawierających pola: institution: nazwa instytucji związanej z bohaterem/bohaterką
i place_of_institution: miejscowość w której położona jest instytucja związana z bohaterem/bohaterką
persons: lista obiektów zawierających pola:
name: imię i nazwisko osoby związanej z bohaterem/bohaterką
date: data, kiedy bohater/bohaterka spotkał/zetknał się z daną osobą
info: krótkie, dodatkowe informacje o osobie np. funkcja, zawód
places: lista obiektów zawierających pola: 
place: nazwa miejscowości związanej z bohaterem/bohaterką
date: data, kiedy bohater/bohaterka przebywał w danej miejscowości
Nazwy miejscowości podaj zawsze w mianowniku.
Jeżeli jakiejś informacji brak w podanym tekście napisz: 'brak danych'

Przykład 1.
Tekst: "Soderini Carlos (ok. 1557–1591), kupiec i bankier.
Był jednym z pięciu synów Niccola i Annaleny Ricasoli, młodszym
bratem Bernarda (zob.). Ur. się 1 czerwca, we wsi Andalewo koło Wyszeborga. Od 1567
roku uczył się w szkole wiejskiej prowadzonej przez księdza Jana Tokalskiego z Krakowa.
Następnie wstąpił na uniwersystet w Królewcu, gdzie zaprzyjaźnił się
ze Zdenkiem Kovacem, synem właściciela banku w Pradze, oraz z Czesławem Dąbkiem.
Pracował w Banku Czeskim we Wrocławiu w latach 1577-78, później zaś, od 1579 roku
praktykował w Izbie Celnej miasta Gdańska.
Pod koniec życia zamieszkał w Elblągu w pobliżu portu, gdzie jeszcze w 1590 r.
prowadził interesy handlowe z Morycem Wachowskim,
kupcem zbożowym.
Zmarł w Hurczynianach w 1591 roku, pochowano go na miejscowym cmentarzu parafialnym."
Wynik:
{
"institutions": [{"institution":"Bank Czeski", "place_of_institution":"Wrocław"},
                 {"institution":"Izba Celna", "place_of_institution":"Gdańsk"},
                 {"institution":"Kompania Handlowa", "place_of_institution":"brak danych"},
                ],
"persons": [{"name":"Jan Tokalski", "date":"1567", "info":"ksiądz"},
            {"name":"Zdenek Kovac", "date":"brak danych","info":"syn właściciela banku"},
            {"name":"Czesław Dąbek", "date":"brak danych","info":"brak danych"},
            {"name":"Moryc Wachowski", "date":"1590", "info":"kupiec zbożowy"},
           ],
"places": [{"place":"Andalewo", "date":"1557-06-01"},
           {"place":"Wrocław", "date":"1577-1578"},
           {"place":"Gdańsk", "date":"1579"},
           {"place":"Elbląg", "date":"brak danych"},
           {"place":"Hurczyniany", "date":"1591"}
          ]
}

Tekst: Szpręga (Sprenga, Spręga) Teodor, w zakonie Anastazy (1833—1911), reformat, misjonarz, komisarz generalny w Poznańskiem.
Ur. 1 XI w Czersku (pow. chojnicki) w wielodzietnej rodzinie chłopskiej, był synem Ignacego i Katarzyny z domu Sabiniarz.
S. uczył się w gimnazjum katolickim w Chojnicach. Dn. 5 V 1856 wstąpił do Zakonu Braci Mniejszych w Prow. Reformatów Niepokalanego Poczęcia NMP w W. Ks. Pozn. i Prusach Zachodnich. Po odbyciu nowicjatu w Wejherowie złożył 6 V 1857 profesję i podjął studia filozoficzno-teologiczne w klasztorze w Łąkach (pow. lubawski). Dn. 30 XI 1858 przyjął tam święcenia kapłańskie z rąk chełmińskiego bp. pomocniczego Jerzego Jeschke. Następnie dokończył studia teologiczne w Prow. Rekolektów Krzyża Świętego w Westfalii. Po powrocie został 2 IX 1861 wykładowcą historii Kościoła w studium seminaryjnym w Miejskiej Górce (pow. krobski). W r. 1862 przeniesiono go do Wejherowa, gdzie objął funkcje wicemagistra nowicjatu, kaznodziei i dyrektora Trzeciego Zakonu, a od 21 X 1864 gwardiana. Wydał „Regułę Trzeciego Zakonu św. Franciszka Serafickiego dla braci i sióstr w tymże Zakonie życie pokutne na świecie wiodących z dodatkiem krótkich objaśnień tejże reguły i niektórych stosownych nabożeństw” (Chełmno 1864). W poł. lipca 1865 został gwardianem i dyrektorem domu księży demerytów w Osiecznej koło Leszna (pow. wschowski). Przetłumaczył z języka niemieckiego „Przedsięwzięcia” św. Leonarda z Porto Maurizio (Rawicz 1869). Od r. 1870 był kaznodzieją w Zamartem (pow. chojnicki) i Miejskiej Górce.
Uzyskawszy w maju 1872 tytuł misjonarza apostolskiego, udał się S. przez Wiedeń i Triest do Stambułu. Mieszkając tam, na przedmieściu Pera, w klasztorze przy kościele NMP (zwanej Draperis), pełnił funkcje kapelana sióstr franciszkanek oraz ambasady austro-węgierskiej. Pracował wśród mieszkających w Stambule katolików różnych narodowości, spowiadał pielgrzymów udających się do Ziemi Świętej, a także dojeżdżał z posługą kapłańską do polskiej osady Adampol. Korespondencje z Turcji zamieszczał w czasopismach religijno-społecznych: pelplińskim „Pielgrzymie” (1872 nr 42, 51, 1873 nr 623, 1877 nr 114, 1878 nr 102, 1879 nr 20, 53) i grodziskim „Tygodniku Katolickim” (1872 nr 43, 1873 nr 1). Szczegółowo zrelacjonował swoją pielgrzymkę do Ziemi Świętej z maja 1879 („Pielgrzym” 1879 nr 130—131, 133—134, 136—137, 139). Spisał też relację ks. Michała Ławrynowicza o ostatnich chwilach życia Adama Mickiewicza (tamże 1890 nr 79). W r. 1881 udał się w podróż do kraju. Po drodze dołączył do pielgrzymki słowiańskiej z okazji uroczystości św.św. Cyryla i Metodego, którą 5 VII t.r. w Rzymie przyjął na audiencji papież Leon XIII. W kraju spotkał się z o. Pacyfikiem Bydłowskim, byłym prowincjałem zniesionej w r. 1875 w ramach kulturkampfu Prow. Reformatów Niepokalanego Poczęcia NMP i definitorem generalnym zakonu, który w celu uniknięcia likwidacji klasztoru po swojej śmierci zaproponował S-emu powrót i zamieszkanie z nim w Miejskiej Górce. S. wrócił jednak do Stambułu, choć nieustannie zabiegał u gen. reformatów Bernardyna Dal Vago o zgodę na powrót do kraju. W poł. marca 1884 uzyskał ją i 13 VI t.r. opuścił Stambuł.
S. został wikariuszem w Kurzętniku (pow. lubawski), następnie w styczniu 1885 w Zblewie (pow. starogardzki). Od lipca 1887 był wikariuszem parafii w Miejskiej Górce z obowiązkiem zamieszkania przy kościele zakonnym na Goruszkach, w którym zorganizował duszpasterstwo. W okresie 5 IX 1887 — 1 IV 1888 zastępował wikariusza parafii w Dubinie (pow. krobski), po czym wrócił do Miejskiej Górki. Wydał w Poznaniu, przetłumaczone na język polski: „Regułę Trzeciego Zakonu S. O. Franciszka” (wyd. 1 i 2 nieznane, wyd. 3, 1890, wyd. 4, 1898, wyd. 5, 1907) oraz „Breve najnowsze Leona XIII o odpustach dla tercjarzy III Zakonu św. Franciszka” (1902). Gdy w r. 1887 antykatolickie ustawy w Niemczech zostały zniesione, prowincjał Roger Binkowski udając się na przełomie maja i czerwca 1889 na kapit. generalną zakonu do Rzymu ustanowił S-ę swym zastępcą. Nowo wybrany gen. reformatów Alojzy Canali powierzył S-dze zadanie odrodzenia prowincji i dekretem z 7 IV 1890 powołał go na stanowisko komisarza generalnego. W dn. 16 V — 3 VI 1895 uczestniczył S. w kongregacji generalnej w Asyżu. Odtworzenie stanu prowincji sprzed r. 1875 okazało się niemożliwe z powodu niechęci władz pruskich do Polaków (w l. 1891—1900 przyjęto do zakonu i doprowadzono do kapłaństwa tylko siedmiu kandydatów) i w rezultacie S. ponownie wyjechał do Stambułu. Gdy w r. 1900 arcybp gnieźnieński i poznański Florian Stablewski odzyskał zamknięty w r. 1874 klasztor w Osiecznej i urządził w nim ponownie dom księży demerytów, mianował 1 X t.r. S-ę jego dyrektorem. Wobec braku księży w archidiecezji S. od 9 X 1900 do 23 V 1902 zastępował równocześnie proboszcza parafii w Drzeczkowie (pow. wschowski). Na przełomie maja i czerwca 1903 uczestniczył w kapit. generalnej zakonu w Rzymie. Na zaproszenie S-i przybył 19 III 1904 do Osiecznej o. Euzebiusz Stateczny, który pozostał tu dłużej i pomagał mu w pracy duszpasterskiej. W liście z 5 VI 1906 prosił S. gen. zakonu Dionizego Schulera o powołanie w jego miejsce nowego komisarza generalnego, lecz mimo to funkcję tę sprawował do śmierci. Dn. 1 XII 1908 obchodził złoty jubileusz kapłaństwa. Zmarł 26 VII 1911 w Osiecznej, został pochowany na placu przed kościołem.

