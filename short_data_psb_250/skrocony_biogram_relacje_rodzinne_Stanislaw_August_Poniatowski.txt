Ur. 17 I w Wołczynie, otrzymał na chrzcie imiona Stanisław Antoni, był synem Stanisława Poniatowskiego (zob.) i Konstancji z Czartoryskich (zob.), młodszym bratem Kazimierza (zob.), Izabeli Branickiej (zob.), starszym bratem Andrzeja (zob.) i Michała (zob.).  W czasie przedostatniego bezkrólewia wraz z rodzicami znalazł się S. jesienią 1733 w Gdańsku, skąd w końcu r.n., gdy ojciec już od pięciu miesięcy przeszedł na stronę Augusta III, został porwany na rozkaz woj. kijowskiego, regimentarza Józefa Potockiego i wywieziony do Kamieńca Podolskiego. Wybranym przez rodziców spowiednikiem, aż do r. 1774, był światły misjonarz Piotr Śliwicki, przed którym dwunastoletni S. zwierzał się z burzących mu spokój wątpliwości na temat wolnej woli i predestynacji, oraz problemów epistemologicznych. Później, gdy wchodził w polskie życie publiczne, czuł się w nim obco, dotkliwie reagując na umysłową i obyczajową trywialność nie tylko prowincjonalnej szlachty, ale i wielu magnatów. W pierwszych dniach lutego opuścił Wiedeń, przynaglony przez ojca, zaniepokojonego plotką o staraniach S-a o rękę Anieli Kotulińskiej. Po drodze odwiedził w Łubnicach wuja, woj. ruskiego Augusta Czartoryskiego, który okazywał siostrzeńcowi dużą serdeczność, chcąc zdobyć jego zaufanie i uzyskać nań wpływ. W czasie sejmu ojciec kupił dlań od chorążego w. lit. Hieronima Radziwiłła cesję bogatego star. grodowego przemyskiego (ponad 17 tys. zł kwarty) i uzyskał na nie królewski przywilej.  Dzięki Yorke’owi i dawnemu przyjacielowi ojca W. Bentinckowi, przywódcy partii oranżystowskiej, S. miał możność zetknąć się z wieloma osobistościami świata politycznego i gospodarczego Holandii, która zaimponowała mu rozwojem ekonomicznym i instytucjami republikańskimi, w których ważną rolę odgrywało mieszczaństwo. Znajomości ojca i list polecający Brühlowej do księżnej A. de Brancas ułatwiły mu dostęp do najwyższych kręgów towarzyskich. Zyskał m.in. trwałą przyjaźń M. T. Geoffrin (dawnej znajomej ojca), twórczyni słynnego paryskiego salonu (nazywał ją «maman»), lecz zrażony powierzchownością rozmów i salonowym stylem bycia wyniósł z pięciomiesięcznego pobytu mieszane uczucia. W miarę wycofywania się ojca z życia politycznego wiązał się S. coraz mocniej z Augustem Czartoryskim, ojcem darzonej od lat gorącą przyjaźnią Izabeli, wówczas już żony strażnika w. kor. Stanisława Lubomirskiego. Patrzył więc na sprawę ostrogską oczami Czartoryskich, tym bardziej, że ich przeciwnik hetman w. kor. Jan Klemens Branicki popierany był nie tylko przez Francję ale i przez Prusy, które S. uważał za największego wroga Polski. Szukał kompromisu z przeciwnikami «familii» w Prusach Królewskich i przeciągał niektórych z nich na swoją stronę. S. chciał utrzymać współpracę z wujami, licząc się z ich długoletnim doświadczeniem, a przede wszystkim z możliwościami, jakie dawało im liczne i prężne stronnictwo obejmujące cały kraj, podczas gdy zalążki jego własnych wpływów ograniczały się do paru województw czy ziem. Czartoryscy byli większymi tradycjonalistami, liczyli się bardzo z opinią swych szlacheckich stronników, kierowali się też często interesami rodowo-koteryjnymi. W akcie tym nazwała S-a «intruzem i uzurpatorem tronu polskiego» i wzywała: «w krwi deklarowanego przyjaciela Moskwy, a kraju nieprzyjaciela i tyrana Stanisława Poniatowskiego zmyjcie hańbę i obelgę narodu».W końcu t.r. król, zrażony brakiem reakcji Czartoryskich na ogłoszenie bezkrólewia, zdecydował się na krok samodzielny. Znaleźli się w niej Czartoryscy i ich dawni przeciwnicy Potoccy, bardzo aktywni byli w niej hetmani: Branicki, Seweryn Rzewuski i Michał Ogiński. Środki pozyskiwania stronników były tradycyjne: pomoc w karierze i sprawach prywatnych, rozdawnictwo orderów: św. Stanisława (ustanowionego przez S-a 7 V 1765) i Orła Białego, czy np. tabakierek z portretem królewskim. Najważniejsze dla S-a było pozyskanie szlachty i przecięcie jej zależności od różnych niechętnych mu ośrodków magnackich. Dowódcami brygad mieli być hetman F. K. Branicki, Sz. Potocki i «aby pocieszyć króla», ks. Stanisław. Decydujące starcie między opozycją, nazywającą siebie «patriotami», a królem i jego stronnikami, obdarzonymi mianem «pieczeniarzy», dotyczyło władzy nad wojskiem. S. był emocjonalnie związany z walką obronną, którą toczyła na Ukrainie armia polska dowodzona przez jego bratanka ks. Józefa Poniatowskiego. Jednocześnie wraz z innymi przywódcami «obozu majowego» zdecydowany był szukać kompromisu z Katarzyną II, łudząc się, że osiągnie się go ofertą następstwa tronu polskiego dla jej wnuka Konstantego. w. lit. Ludwikowi Tyszkiewiczowi, mężowi swej bratanicy Marii Teresy. W napiętej atmosferze rodziły się pogłoski o rzekomej próbie ucieczki S-a, później o rzekomych zdradzieckich kontaktach prymasa Poniatowskiego z Prusakami i wymuszonym wskutek wykrycia tej «zdrady» jego samobójstwie, czy wreszcie o karygodnych zaniedbaniach bądź wręcz zdradzie ks. Józefa, dowódcy jednego z odcinków obrony Warszawy. Lojalny wobec powstania, sympatyzował z walką o niepodległość, lecz przeciwny był represjom wobec uczestników «systemu grodzieńskiego», obawiał się «sankiulockich» elementów insurekcyjnej Warszawy, niezadowolony był z odsunięcia go od wpływu na decyzję władz i, jak zwykle, nadmiernie ulegał trosce o swą rodzinę, uporczywie domagając się, by jego siostry mogły opuścić Warszawę. Dla pozorowania beztroskiej egzystencji S-a Repnin i Bezborodko starali się organizować imprezy towarzyskie i artystyczne, ale zawsze podczas przejażdżek w najbliższe okolice towarzyszył królowi Bezborodko i asysta wojskowa. Starał się utrzymywać i rozwijać kontakty, jakie udało mu się nawiązać w czasie zagranicznych podróży, oraz szukać nowych w oparciu o swą rangę królewską i opinię szerzyciela «świateł» na «Północy». Ze związku z Magdaleną z Lubomirskich Sapieżyną (zob.) miał córkę Konstancję, zamężną Szwanową, i syna Michała Cichockiego (zob.). Z długotrwałego związku z Elżbietą z Szydłowskich Grabowską (zob.) miał córki: Konstancję, zamężną za Wincentym Dernałowiczem, Izabelę, zamężną za Walentym Faustynem Sobolewskim (zob.), oraz synów: Michała (zob.), Kazimierza i Stanisława (zob.) Grabowskich. Z dwóch bratanków, na swego następcę, ceniąc jego poważny charakter i rozsądek, upatrzył Stanisława i ułatwił mu osiągnięcie wielkiej fortuny, ale stosunki z nim dalekie były od serdeczności. S. został przedstawiony w wielu pamiętnikach z epoki, m.in. Marcina Matuszewicza, Jędrzeja Kitowicza, Antoniego Jabłonowskiego, Niemcewicza, Ludwika Cieszkowskiego, Andrzeja Moszczeńskiego, Józefa Kossakowskiego, A. J. Czartoryskiego. Spośród publicystów i popularyzatorów z pobłażliwą przychylnością potraktował go Stanisław Wasylewski w szkicach „Na dworze króla Stasia”, przeważnie w negatywnym bądź lekceważącym ujęciu przedstawiali go Aleksander Świętochowski, Jerzy Łojek, Karol Zbyszewski, Krystyna Zienkowska. W XIX w. postać S-a trafiła do wielu publikacji literackich i paraliterackich, jak Henryka Rzewuskiego „Pamiątki Soplicy”, „Listopad”, utworów antykwaryczno-anegdotycznych czy edukacyjnych („Wieczory pod lipą” Lucjana Siemieńskiego). Występuje w licznych powieściach Józefa Ignacego Kraszewskiego (m.in. „Maleparta”, „Diabeł”, „Syn marnotrawny”, „Sceny sejmowe.
